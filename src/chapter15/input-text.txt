Виждате, че примерът не се различава много от предишните.
Отново инициализираме променливите извън try-catch-finally блока.
Пак използваме while-цикъл, за да прочитаме редовете на текстовия файл един по един.
Вътре в тялото му има още един while-цикъл, с който преброяваме колко пъти се среща думата в дадения ред и увеличаваме брояча на срещанията.
Това става като използваме метода от класа String indexOf(...) (припомнете си какво прави той в случай, че сте забравили).
Не пропускаме да затворим Scanner обекта.